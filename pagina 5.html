<!DOCTYPE HTML PUBLIC "-//W3C//DTD HTML 4.0 Transitional//EN"><html><head>  <title>jilvandernol 4hc pagina 5</title>  <meta name="GENERATOR" content="WDL-Website-Builder"></head><body background="C:\Users\HP\OneDrive\Bureaublad\websit bulder mapen\behang-arte-ode-ode2109-gr.jpg">  <center>    <h1><font size="3" face="Yu Gothic Light">Klantvriendelijk en veilig</font></h1>    <center>      <h1><font size="3" face="Yu Gothic Light">&nbsp;Gebruik van biometrische gegevens is klantvriendelijk en veilig. Aan het gebruik van wachtwoorden en pincodes zitten zekere risico's: mensen      gebruiken vaak dezelfde wachtwoorden voor verschillende diensten of mensen schrijven hun pincode ergens op. Daardoor kunnen gegevens in verkeerde handen vallen. Onderzoeken wijzen bovendien uit      dat consumenten pincodes gebruiksonvriendelijk vinden. Gebruik van biometrie wordt als klantvriendelijker ervaren. Banken maken voor authenticatie en autorisatie vooral gebruik van een      vingerafdruk, de stem of gezichtskenmerken. Er zijn veel biometrische authenticatie- en autorisatiemogelijkheden en veel ervan ontwikkelen zich in snel tempo tot robuuste middelen. Het gebruik      van biometrie heeft het grote voordeel dat lichamelijke kenmerken niet zoek kunnen raken, niet kunnen worden vergeten en moeilijk kunnen worden ontvreemd. In dat opzicht is biometrie dus zeer      klantvriendelijk en veilig. Het gebruik van biometrie door banken neemt daarom ook toe. Betrouwbare implementatie Betrouwbare implementatie van biometrische toepassingen. Anders dan een      wachtwoord of pincode, is biometrie gebaseerd op kansberekening. Een wachtwoord of pincode is goed of fout. Voor biometrische toepassingen geldt dat niet. Lichaamskenmerken zijn niet zo      eenduidig als bijvoorbeeld een wachtwoord of een pincode. Twee vingerafdrukken van verschillende personen kunnen veel op elkaar lijken of iemand heeft een wondje op zijn vinger waardoor zijn      vingerafdruk iets gewijzigd is. Krijgt hij dan toegang tot zijn bankrekening of niet? Er bestaat altijd de kans dat iemand op basis van een goed biometrisch kenmerk wordt afgewezen (zogeheten      false negatives), of andersom, op basis van een verkeerd biometrisch kenmerk juist wel wordt goedgekeurd (false positives). Als de bank het apparaat waarmee het biometrisch kenmerk wordt      gemeten te krap afstelt, krijgt de bank klachten van klanten die niet bij hun bankrekening kunnen. Maar wanneer de bank de apparatuur te ruim afstelt, krijgen misschien meerdere mensen toegang      tot de bankrekening van de klant, met alle risico's van dien. Geen van beide situaties is gewenst en hier ligt een grote uitdaging. Juridische aspecten Aan biometrie in het betalingsverkeer      zitten verschillende juridische aspecten. Ten eerste moet het voldoen aan privacyregelgeving, vastgelegd in de Algemene Verordening Gegevensbescherming (AVG). De AVG dwingt partijen die gebruik      willen maken van biometrie, binnen de wettelijke kaders te blijven. Lichaamskenmerken zijn vanzelfsprekend gevoelige persoonsgegevens. De AVG eist dan ook dat zorgvuldig moet worden omgegaan      met de biometrische gegevens van klanten. Een tweede juridisch aspect is de Payment Services Directive 2 (PSD2). Door PSD2 ontstaat een nieuwe dynamiek in het betalingsverkeer, met veel nieuwe      partijen en nieuwe toepassingen. Om bij deze nieuwe dynamiek greep te houden op de veiligheid van het betalingsverkeer, worden eisen gesteld aan de authenticatie. Betaalopdrachten die een      consument afgeeft,moet hij goedkeuren door middel van sterke klantauthenticatie. Dat betekent dat de consument twee van elkaar onafhankelijke factoren moet gebruiken bij de authenticatie.      Mogelijke factoren zijn dan iets wat men heeft (zoals een bankpas), iets wat men weet (zoals een wachtwoord) en een inherent kenmerk van een persoon (zoals een vingerafdruk). Dankzij sterke      klantauthenticatie is misbruik niet mogelijk door alleen het onderscheppen van een wachtwoord of het namaken van een vingerafdruk of het stelen van een bankpas. Vanwege de klantvriendelijkheid      en veiligheid van biometrie, is de verwachting dat het gebruik van biometrie voor sterke klantauthenticatie zal toenemen onder PSD2. Behalve voor het operationele betalingsverkeer, biedt      biometrie ook mogelijkheden voor banken bij onboarding-processen: het identificeren en controleren van nieuwe klanten. In het kader van de Wwft (Wet tegen witwassen en financieren van      terrorisme) en als afgeleide daarvan, een betrouwbare KYC (Know Your Customer), worden onboarding- procedures steeds belangrijker en robuustheid van deze processen dus ook.</font></h1>    </center>  </center></body></html>